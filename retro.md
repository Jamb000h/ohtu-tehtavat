Retrospektiivitekniikoista "start, stop, continue, ..."-mallinen tekniikka tuntuu olevan varsin tyypillinen lähestymistapa
retrospektiiveihin myös työelämässä. Menetelmän hyväksi puoleksi olen itse kokenut sen käsitteistön
yksinkertaisuuden, joka ei ole kaikissa tekniikoissa itsestäänselvyys. Yksinkertaisuus tuntuisi johtava suurempaan
määrään post it -lappuja, mikä voi olla sekä hyvä että huono asia. Jos lappuja on liikaa, on käsiteltävän asian
valitseminen monesti jokseenkin haastavaa. Toisaalta jos niitä on paljon, voi olla niin, että useampi saa äänensä kuuluviin.

"Glad, sad, mad"-tyyppinen retrospektiivitekniikka tuntuu olevan ainakin suomalaisessa kontekstissa monesti hieman
liian ärhäkkä, jolloin mad-sarake jää monesti hieman torsoksi, kun kaikesta ollaan ennemmin harmissaan kuin varsinaisesti
suutuksissa. Tekniikassa on kuitenkin mielestäni ollut arvokasta se, että kategorioita on varsin vähän ja sen avulla saa myös
jonkinlaisen käsityksen tiimin yleisestä mielialasta kun vertailee gladien ja sad + madien suhdetta ja sadien ja madien suhdetta.
